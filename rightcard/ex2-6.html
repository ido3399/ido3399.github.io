<!DOCTYPE html>
<html lang="en">
<head>
	<meta charset="UTF-8">
	<title>近体诗——七言排律</title>
	<link rel="stylesheet" type="text/css" href="../css/ex.css">
<script type="text/javascript" src="../js/ex.js"></script>
</head>
<body>

<div class="topnav">
  <a href="#" onmouseover="selectTabMenu(1)">古体诗</a>
  <a href="#" class="nav" onmouseover="selectTabMenu(2)">近体诗</a>
  <a href="#" onmouseover="selectTabMenu(3)">词</a>
  <a href="../index.html"  onmouseover="selectTabMenu(4)">返回主页</a>
</div>

<div  id="TabMenuCon">
        <ul id="TabMenuCon71" class="TabMenuCon">
            <li><a href="ex1-6.html">《诗经》</a></li>
            <li><a href="ex1-4.html">骚体诗</a></li>
            <li><a href="ex1-5.html">乐府诗</a></li>
            <li><a href="ex1-1.html">五言古诗</a></li>
            <li><a href="ex1-2.html">七言古诗</a></li>
            <li><a href="ex1-3.html">杂言诗</a></li>
        </ul>
        <ul id="TabMenuCon72" class="TabMenuCon">
            <li><a href="ex2-1.html">五言律诗</a></li>
            <li><a href="ex2-2.html">七言律诗</a></li>
            <li><a href="ex2-3.html">五言绝句</a></li>
            <li><a href="ex2-4.html">七言绝句</a></li>
            <li><a href="ex2-5.html">五言排律</a></li>
            <li><a href="ex2-6.html" class="nav1">七言排律</a></li>
            <li><a href="ex2-7.html">三韵小律</a></li>
        </ul>
        <ul id="TabMenuCon73" class="TabMenuCon">
            <li><a href="ex3-1.html">长调</a></li>
            <li><a href="ex3-2.html">中调</a></li>
            <li><a href="ex3-3.html">小调</a></li>
        </ul>
</div>

<div class="row"  onmouseover="selectTabMenu(4)">
  <div class="column side"></div>
  
  <div class="column middle">
<div class="title">  
  <h2>&nbsp;&nbsp;&nbsp;&nbsp;&nbsp;&nbsp;——七言排律</h2>
  <h1>&nbsp;近体诗</h1>
</div>

<div class="main">
<h1>简介</h1>
<p>七言排律是排律的一种，属近体诗范畴。它是由七言律诗扩大而成的，每句七个字，一般在十句以上。往往是两句押一韵，可以有六韵十二句，八韵十六句，十韵二十句的排律，等。</p>
<hr class="hr1">


<h1>范篇</h1>
<h2>《题歙州问政山聂道士所居》</h2>
<h3>【宋】黄台</h3>
<p class="o">千寻练带新安水，万仞花屏问政山。</p>
<p class="o">自少云霞居物外，不多尘土到人间。</p>
<p class="o">壶悬仙岛吞舟罢，碗浸星宫沈水闲。</p>
<p class="o">宝籙箧垂金缕带，绛囊绦锁玉连环。</p>
<p class="o">静张棋势铺还打，默考仙经补又删。</p>
<p class="o">床并葛鞋寒兔伏，窗横柽几老龙跧。</p>
<p class="o">溪童乞火朝敲竹，山鬼听琴夜撼𣟴。</p>
<p class="o">草暗碧潭思句曲，松昏紫气度深关。</p>
<p class="o">龟成浅甲毛犹绿，鹤化幽翎顶更殷。</p>
<p class="o">阮洞神仙分药去，蔡家兄弟寄书还。</p>
<p class="o">黄精苗倒眠青鹿，红杏枝低挂白鷳。</p>
<p class="o">容易煮茶供客用，辛勤栽果与猿攀。</p>
<p class="o">常寻灵穴通三岛，擬过流沙化百蛮。</p>
<p class="o">新隐渐开侵月窟，旧林犹悦枕沙湾。</p>
<p class="o">手疏俗礼慵非傲，肘护灵方臂不悭。</p>
<p class="o">海上使频青岛黠，箧中藏久白驢顽。</p>
<p class="o">筇枝健拄菖蒲节，筍栉高簪玳瑁班。</p>
<p class="o">花气熏心香馥馥，涧声聆耳冷潺潺。</p>
<p class="o">高坟自掩浮生骨，短晷难穷不死颜。</p>
<p class="o">早晚重逢萧坞客，愿随芝盖出尘寰。</p>
<hr class="hr2">

<h2>作者简介</h2>
<p>黄台，宋初人。官屯田员外郎（《诗话总龟》前集卷一五）。</p>
<hr class="hr1">
</div>
  </div>
  
  <div class="column side"></div>
</div>

</body>
</html>