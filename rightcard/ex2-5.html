<!DOCTYPE html>
<html lang="en">
<head>
	<meta charset="UTF-8">
	<title>近体诗——五言排律</title>
	<link rel="stylesheet" type="text/css" href="../css/ex.css">
<script type="text/javascript" src="../js/ex.js"></script>
</head>
<body>

<div class="topnav">
  <a href="#" onmouseover="selectTabMenu(1)">古体诗</a>
  <a href="#" class="nav" onmouseover="selectTabMenu(2)">近体诗</a>
  <a href="#" onmouseover="selectTabMenu(3)">词</a>
  <a href="../index.html"  onmouseover="selectTabMenu(4)">返回主页</a>
</div>

<div  id="TabMenuCon">
        <ul id="TabMenuCon71" class="TabMenuCon">
            <li><a href="ex1-6.html">《诗经》</a></li>
            <li><a href="ex1-4.html">骚体诗</a></li>
            <li><a href="ex1-5.html">乐府诗</a></li>
            <li><a href="ex1-1.html">五言古诗</a></li>
            <li><a href="ex1-2.html">七言古诗</a></li>
            <li><a href="ex1-3.html">杂言诗</a></li>
        </ul>
        <ul id="TabMenuCon72" class="TabMenuCon">
            <li><a href="ex2-1.html">五言律诗</a></li>
            <li><a href="ex2-2.html">七言律诗</a></li>
            <li><a href="ex2-3.html">五言绝句</a></li>
            <li><a href="ex2-4.html">七言绝句</a></li>
            <li><a href="ex2-5.html" class="nav1">五言排律</a></li>
            <li><a href="ex2-6.html">七言排律</a></li>
            <li><a href="ex2-7.html">三韵小律</a></li>
        </ul>
        <ul id="TabMenuCon73" class="TabMenuCon">
            <li><a href="ex3-1.html">长调</a></li>
            <li><a href="ex3-2.html">中调</a></li>
            <li><a href="ex3-3.html">小调</a></li>
        </ul>
</div>

<div class="row"  onmouseover="selectTabMenu(4)">
  <div class="column side"></div>
  
  <div class="column middle">
<div class="title">  
  <h2>&nbsp;&nbsp;&nbsp;&nbsp;&nbsp;&nbsp;——五言排律</h2>
  <h1>&nbsp;近体诗</h1>
</div>

<div class="main">
<h1>简介</h1>
<p>近体诗排律中的一种，它是由五言律诗扩大而成的，一般在十句以上。五言排律最短要有十句（往往是两句押一韵），可以有六韵十二句，八韵十六句的排律等。唐人的排律多用整数，如十韵、二十韵、三十韵、四十韵、五十韵等。</p>
<p></p>
<hr class="hr1">


<h1>范篇</h1>
<h2>《代书诗一百韵寄微之》</h2>
<h3>【唐】白居易</h3>
<p>忆在贞元岁，初登典校司。身名同日授，心事一言知。</p>
<p>肺腑都无隔，形骸两不羁。疏狂属年少，闲散为官卑。</p>
<p>分定金兰契，言通药石规。交贤方汲汲，友直每偲偲。 </p>
<p>有月多同赏，无杯不共持。秋风拂琴匣，夜雪卷书帷。 </p>
<p>高上慈恩塔，幽寻皇子陂。唐昌玉蕊会，崇敬牡丹期。 </p>
<p>笑劝迂辛酒，闲吟短李诗。儒风爱敦质，佛理赏玄师。 </p>
<p>度日曾无闷，通宵靡不为。双声联律句，八面对宫棋。 </p>
<p>往往游三省，腾腾出九逵。寒销直城路，春到曲江池。 </p>
<p>树暖枝条弱，山晴彩翠奇。峰攒石绿点，柳宛麹尘丝。 </p>
<p>岸草烟铺地，园花雪压枝。早光红照耀，新溜碧逶迤。 </p>
<p>幄幕侵堤布，盘筵占地施。征伶皆绝艺，选伎悉名姬。 </p>
<p>粉黛凝春态，金钿耀水嬉。风流夸堕髻，时世斗啼眉。 </p>
<p>密坐随欢促，华尊逐胜移。香飘歌袂动，翠落舞钗遗。 </p>
<p>筹插红螺碗，觥飞白玉卮。打嫌调笑易，饮讶卷波迟。 </p>
<p>残席喧哗散，归鞍酩酊骑。酡颜乌帽侧，醉袖玉鞭垂。 </p>
<p>紫陌传钟鼓，红尘塞路岐。几时曾暂别，何处不相随。 </p>
<p>荏苒星霜换，回环节候催。两衙多请告，三考欲成资。 </p>
<p>运启千年圣，天成万物宜。皆当少壮日，同惜盛明时。 </p>
<p>光景嗟虚掷，云霄窃暗窥。攻文朝矻矻，讲学夜孜孜。 </p>
<p>策目穿如札，锋毫锐若锥。繁张获鸟网，坚守钓鱼坻。 </p>
<p>并受夔龙荐，齐陈晁董词。万言经济略，三策太平基。 </p>
<p>中第争无敌，专场战不疲。辅车排胜阵，掎角搴降旗。 </p>
<p>双阙纷容卫，千僚俨等衰。恩随紫泥降，名向白麻披。 </p>
<p>既在高科选，还从好爵縻。东垣君谏诤，西邑我驱驰。 </p>
<p>再喜登乌府，多惭侍赤墀。官班分内外，游处遂参差。 </p>
<p>每列鹓鸾序，偏瞻獬豸姿。简威霜凛冽，衣彩绣葳蕤。 </p>
<p>正色摧强御，刚肠嫉喔咿。常憎持禄位，不拟保妻儿。 </p>
<p>养勇期除恶，输忠在灭私。下鞲惊燕雀，当道慑狐狸。 </p>
<p>南国人无怨，东台吏不欺。理冤多定国，切谏甚辛毗。 </p>
<p>造次行于是，平生志在兹。道将心共直，言与行兼危。 </p>
<p>水暗波翻覆，山藏路险巇。未为明主识，已被倖臣疑。 </p>
<p>木秀遭风折，兰芳遇霰萎。千钧势易压，一柱力难支。 </p>
<p>腾口因成痏，吹毛遂得疵。忧来吟贝锦，谪去咏江蓠。 </p>
<p>邂逅尘中遇，殷勤马上辞。贾生离魏阙，王粲向荆夷。 </p>
<p>水过清源寺，山经绮季祠。心摇汉皋珮，泪堕岘亭碑。 </p>
<p>驿路缘云际，城楼枕水湄。思乡多绕泽，望阙独登陴。 </p>
<p>林晚青萧索，江平绿渺瀰。野秋鸣蟋蟀，沙冷聚鸬鹚。 </p>
<p>官舍黄茅屋，人家苦竹篱。白醪充夜酌，红粟备晨炊。 </p>
<p>寡鹤摧风翮，鳏鱼失水鬐。暗雏啼渴旦，凉叶坠相思。 </p>
<p>一点寒灯灭，三声晓角吹。蓝衫经雨故，骢马卧霜羸。 </p>
<p>念涸谁濡沫，嫌醒自歠醨。耳垂无伯乐，舌在有张仪。 </p>
<p>负气冲星剑，倾心向日葵。金言自销铄，玉性肯磷缁。 </p>
<p>伸屈须看蠖，穷通莫问龟。定知身是患，应用道为医。 </p>
<p>想子今如彼，嗟予独在斯。无憀当岁杪，有梦到天涯。 </p>
<p>坐阻连襟带，行乖接履綦。润销衣上雾，香散室中芝。 </p>
<p>念远缘迁贬，惊时为别离。素书三往复，明月七盈亏。 </p>
<p>旧里非难到，馀欢不可追。树依兴善老，草傍静安衰。 </p>
<p>前事思如昨，中怀写向谁。北村寻古柏，南宅访辛夷。 </p>
<p>此日空搔首，何人共解颐。病多知夜永，年长觉秋悲。 </p>
<p>不饮长如醉，加餐亦似饥。狂吟一千字，因使寄微之。</p>
<hr class="hr2">

<h2>作者简介</h2>
<p>白居易（772年－846年），字乐天，号香山居士，又号醉吟先生，祖籍山西太原，到其曾祖父时迁居下邽，生于河南新郑。是唐代伟大的现实主义诗人，唐代三大诗人之一。白居易与元稹共同倡导新乐府运动，世称“元白”，与刘禹锡并称“刘白”。</p><p>
白居易的诗歌题材广泛，形式多样，语言平易通俗，有“诗魔”和“诗王”之称。官至翰林学士、左赞善大夫。公元846年，白居易在洛阳逝世，葬于香山。有《白氏长庆集》传世，代表诗作有《长恨歌》《卖炭翁》《琵琶行》等。</p>
<hr class="hr2">

<h2>创作背景</h2>
<p>《代书诗一百韵寄微之》是唐代诗人白居易所写的诗词。原诗是一首五言排律，写于元和五年（公元810年），白居易任翰林学士时，这两句是写对元稹（字微之）的思念，以至心神不安，不饮酒似醉，纵加餐依然饥饿。比喻奇特，运笔巧妙，足见友情之深刻，想念之殷切。</p>
<p>唐宪宗元和年（公元809年）二月，元稹任监察御史，三月奉命赴东川按狱，劾节度使严砺违法加税，为八十八家冤事平反，为执政者所忌，还京后贬为分司东都。次年春，任左拾遗、翰林学士的白居易上疏论元稹不当贬，未被采纳。白居易写这首五言长篇讽喻诗，为元稹鸣不平。</p>
<hr class="hr1">

</div>
  </div>
  
  <div class="column side"></div>
</div>

</body>
</html>